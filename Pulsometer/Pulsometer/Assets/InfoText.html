<html>
<head>
    <meta http-equiv="Content-Type" content="text/html;charset=UTF-8">
</head>
<body>
    <p>W czasie mierzenia pulsu zwraca się uwagę na 6 charakterystycznych cech tętna:</p><ul>
        <li>
            <b>częstotliwość</b> (liczba wyczuwanych uderzeń w ciągu minuty), której wartości prawidłowe zależą głównie od wieku.
            W czasie badania na uwadze należy mieć, że nie należy badać tętna po wysiłku fizycznym (po dużym wysiłku fizycznym częstotliwość może nawet przekraczać 200 uderzeń / min.) lub w stanie przeżyć emocjonalnych.Tętno może być częste lub rzadkie. Przeciętna częstotliwość tętna waha się w zależności od wieku i wynosi około:
            <ul><li> u płodu: 110 - 150/min</li><li> u niemowląt: 130/min</li><li>u dzieci: 100/min</li><li>u młodzieży: 85/min</li><li>u dorosłych: 70/min</li><li>u ludzi starszych: 60/min</li></ul>
        </li>
        <li><b>miarowość</b> – tętno jest<i>miarowe</i> jeśli wszystkie uderzenia wykazują jednakową siłę, a odstępy między nimi są jednakowe, w przeciwnym razie mówimy o tętnie niemiarowym;</li>
        <li><b>wypełnienie</b> – określa wysokość fali tętna i zależy od wypełnienia tętnicy krwią, co z kolei zależy od rzutu serca.Tętno może być <i>wysokie (duże)</i>, <i>małe</i> (niskie), nitkowate, równe, nierówne i dziwaczne;</li>"
        <li><b>napięcie</b> – cecha tętna będąca wyrazem ciśnienia tętniczego.Tętno może być <i>twarde</i>, <i>miękkie</i> bądź<i> dwubitne</i>.</li>
        <li><b>chybkość</b> – zależy od szybkości wypełniania się tętnicy i zapadania jej światła w okresie jednego cyklu serca.Zależy od prędkości przepływu krwi i podatności ściany tętnic.Tętno może być chybkie lub leniwe.</li>
        <li><b>symetria</b> – fizjologicznie powinno być takie samo po lewej i po prawej stronie(np.na lewej t.promieniowej i na prawej).</li>
    </ul>
</body>
</html>